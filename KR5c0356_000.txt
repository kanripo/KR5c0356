# -*- mode: mandoku-view -*-
#+TITLE: 終南山説經臺歷代眞仙碑記
#+DATE: 2015-08-29 00:56:46
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: JUAN 0
<md:KR5c0356_HFL_000-001a>¶<pb:KR5c0356_CK-KZ_01p056a>
* 終南山說經臺厯代眞仙碑記
　¶　　　@by九天仙伯文始先生無上眞人¶
按史記并內傳眞人姓尹名喜字公文天水¶人也母魯氏夢天
降電流繞其身而後眞人¶生焉當生之時有雙光若日飛游其
側目有¶日精姿形長雅少好墳索素易之書善天文¶祕緯仰觀
俯察莫不洞徹雖鬼神之變無以¶匿其情大度恢傑隱德行仁
其後涉覽山水¶於雍州終南山盩厔縣神就鄕聞仙里中結¶草
爲樓精思至道不求聞達而逸響遐宣周¶<md:KR5c0356_HFL_000-001b>¶康王聞之拜爲大夫
後召入爲東宮賓友至¶昭王二十五年癸丑瞻見東方紫氣西
邁知¶有聖人當過京邑乃求出爲函谷關令以物¶色之至期乃
<pb:KR5c0356_CK-KZ_01p056b>
盥沐念眞戒嚴門吏掃路焚香¶以俟天眞入境其年七月甲子
老君到關卽¶具朝服出迎就舍設座北面而事之遂辭疾¶退官
以其年十二月邀迎老君至終南本第¶齋戒問道復請著書以
惠後世老君乃述道¶德五千言以授之并授三一內修之道及
西¶昇之訣老君傳道旣畢明年甲寅四月二十¶<md:KR5c0356_HFL_000-002a>¶八日將辭決升
天眞人悲戀請留老君戒曰¶子但千日清齋研誦二篇鍊形入
妙而後可¶尋吾於蜀郡靑羊之肆矣眞人唯唯而謝言¶訖於宅
南小阜上乘雲駕景升入太微眞人¶遂於草樓清齋屏絕人事
三年之內心凝形¶釋體入自如窮數達變之微形一神萬之旨¶
悉臻其妙乃著書九篇號關尹子卽往蜀郡¶靑羊之肆而會老
<pb:KR5c0356_CK-KZ_01p057a>
君老君錫號文始先生位¶爲無上眞人統領諸天仙士今成都
府之靑¶羊宮卽故址也又按樓觀本起傳云樓觀者¶<md:KR5c0356_HFL_000-002b>¶昔周康王
大夫關令尹之故宅也以結草爲¶樓觀星望氣因以名樓觀此
官觀所自始也¶問道授經此大教所由興也是以古先哲后¶景
行高眞仰道德爲生化之源宗神仙爲立¶教之本尋眾妙之軌
躅慕重元之指歸故周¶穆西巡秦皇東獵並回轅枉道親禮眞
宗始¶皇建廟於樓南漢武立宮於觀北晉宋謁版¶于今尚在秦
漢廟戸相繼不絕是皆厯代欽¶崇寶爲福地登眞得道之士世
不乏人今之¶所紀姑述舊聞滅迹之士不可悉究也(傳記文長¶<md:KR5c0356_HFL_000-003a>¶兹節其要)
贊曰¶
<pb:KR5c0356_CK-KZ_01p057b>
　　繄昔眞人　樓居毓恬　靑牛方駕¶　紫氣先瞻
　　受經得旨　發道之濳¶　元波一決　四海流漸
　　終南之陰¶　宅遺宏構　教本代崇　孫枝世茂¶
　　襲聖之明　極元之又　大哉九篇¶　光啓我後¶

** 　　　杜陽宮太和尹眞人¶
眞人名軌字公度卽文始先生從第也蚤事¶先生親傳道妙道
成太上召登太和下統仙¶<md:KR5c0356_HFL_000-003b>¶僚於杜陽宮參校眞仙圖籙檢閱神
司鬼官¶威制千靈風淸萬鬼或周覽海嶽或上朝玉¶京晉永興
中復降斯觀道士梁諶遇之授以¶丹書而去贊曰¶
　修仙人已擢仙魁 松下丹鑪老碧苔¶　誰料肉飛千載後
<pb:KR5c0356_CK-KZ_01p058a>
　授書又到故家來¶

** 　　　王屋山太極杜眞人¶
眞人名沖鎬京人年甫冠聞文始得道來師¶事之文始適蜀依
止草樓眞宅穆王追慕仙¶躅命駕詣焉爲建觀宇延沖等七人
爲道士¶<md:KR5c0356_HFL_000-004a>¶鍊養旣成身生玉光五藏充實僅容氣息復¶解胞釋結
洞觀眾妙矣以懿王己亥年升舉¶任王屋仙主贊曰¶
　元弢解去謝塵寰　物裏光陰指一彈¶　復向洞天觀眾妙
　高鞭黃鶴上天壇¶

** 　　　赤城宮彭眞人¶
眞人名宗字法先彭城人周穆王崇尚黃老¶招致英賢眞人應
<pb:KR5c0356_CK-KZ_01p058b>
聘而至師事太極眞人授¶雌一之道乃鍊神入妙洞達靈源能
三日三¶夜通爲一息或沒水底竟日方出或僵臥及¶<md:KR5c0356_HFL_000-004b>¶月人疑已
殞起復輕强以厲王丙申𡻕沖舉¶受秩赤城仙伯贊曰¶
　眞人以踵眾人喉　其息深兮道日休¶　盡道蒙莊發幽祕
　焉知其說有蹤由¶

** 　　　太淸宋眞人¶
眞人名倫字德玄雒陽人早佩眞訣棲心玄¶域究通塞之源得
形神合并之道每凌波涉¶險不由津路故能東觀暘谷西極閬
風南邁¶長離北適玄壟周覽八極冥觀天運或居靈¶嶽或在闤
闠或託物以遊戲人莫識之以景¶<md:KR5c0356_HFL_000-005a>¶王乙己年沖舉贊曰¶
<pb:KR5c0356_CK-KZ_01p059a>
　太清仙客道中龍　虛實雙融到大通¶　萬水千山遮不住
　自南自北自西東¶

** 　　　西嶽馮眞人¶
眞人名長字延壽驪山人明大易宣王召爲¶柱下史年四十退
官入道遇鄧仙君受黃庭¶奧旨遂入終南山就巖作室以居靜
以思道¶安以養恬內寶旣充復能周物如救民瘼止¶凶燄正狂
恙皆意到便驗非有作也以平王¶庚寅𡻕沖舉贊曰¶<md:KR5c0356_HFL_000-005b>¶
　棄卻周宣柱下官　便拖藜杖入終南¶　黃庭誦徹無人見
　一枕淸風睡正酣¶

** 　　　白水宮姚眞人¶
<pb:KR5c0356_CK-KZ_01p059b>
眞人名坦字元泰汾水人注心上元澹泊高¶抗襄公歸岐日北
面稱師餐風味道縉紳敬¶尚儼若神明請謁日紊遠引而去嘗
行雨中¶衣袂不濡目有神光開如電爍行必合目慮¶驚於物或
請小開卽流光迅發以簡王壬戌¶年沖舉司白水宮贊曰¶
　巖壑風姿古逸民　瀟然野服屈時君¶<md:KR5c0356_HFL_000-006a>¶　高情不作紅塵夢
　拂袖幽巖臥白雲¶

** 　　　秦隴宮周眞人¶
眞人名亮字泰宜太邱人師姚仙君得法號¶爲入室嘗與周靈
王太子晉鼓瑟吹笙同遊¶商洛能以孑絃孤彈八音諧暢鏗金
振玉百¶禽率舞或周旋名嶽間示神變時方少年旦¶卽皓首人
<pb:KR5c0356_CK-KZ_01p060a>
皆莫測以烈王己卯年沖舉受書¶爲秦隴宮仙官贊曰¶
　吹笙太子約同遊　閑翫商顏笑世浮¶　瀟灑仙姿春正好
　明朝底事雪盈頭¶<md:KR5c0356_HFL_000-006b>¶

** 　　　清尹仙人¶
仙人名澄字初默汾陰人年二十八入道初¶隱南山汲流切柏
若將終身焉恪意焚誦匳¶中香盡靈熏自生燈乏明膏神光空
映嘗投¶符於川水乃逆流始皇詣觀祠謁詔東向建¶殿給灑掃
戸召澄問元規以我無爲而民自¶化言匪契翩然而去贊曰¶
　逝川試著小符投　滚滚洪濤忽倒流¶　秦始謾勞虛席問
　舉頭一劍已橫秋¶
<pb:KR5c0356_CK-KZ_01p060b>

** 　　　大有宮王眞人¶<md:KR5c0356_HFL_000-007a>¶
眞人名探字養伯太原人呂后朝嘗任中常¶之職後乃投簪入
道遇西靈子都受藏景化¶形之法能隱形滅影雲霞合變逢故
人心疑¶之乃變爲樹又爲火復爲水蟲獸異物無有¶定體故人
自失而走須臾復見眞人於道左¶元朔六年沖舉贊曰¶
　變形爲火復爲泉　回首衣冠卻儼然¶　謾殺故人空吐舌
　神機元在手中旋¶

** 　　　西嶽仙卿李眞人¶
眞人名翼字中輔潁川人弱齡企道神閑器¶<md:KR5c0356_HFL_000-007b>¶遠時漢武帝依觀
建望仙宮增置道員眞人¶應選入道常居眞靖棲空養无後遇
<pb:KR5c0356_CK-KZ_01p061a>
太和眞¶人挈至杜陽宮令事王仙君復遣出還遂沿¶風遡景出
入無恒以靈帝光和二年沖舉領¶命西嶽仙卿贊曰¶
　鍼芥師資異代逢　相從直到杜陽宮¶　雙鳧一去無消息
　幾度咸陽夕照紅¶

** 　　　上淸封眞人¶
眞人名衡字君達隴西人通老莊學漢明帝¶永平中應賢明之
選度爲道士遇眞人魯君¶<md:KR5c0356_HFL_000-008a>¶授以上道并五嶽眞形符圖常跨靑
牛遊行¶五嶽凶衹怪鬼遁跡千里然性多慈救遇暴¶死者出腰
間竹筦中藥與之應手立愈後入¶玄邱山不復見贊曰¶
　袖裏神符射斗牛　天魈嶽鬼見還愁¶　卻嫌天上多官府
<pb:KR5c0356_CK-KZ_01p061b>
　直跨靑牛汙漫遊¶

** 　　　太淸高仙張眞人¶
眞人名皓字文明汝南人漢永初中披度禮¶謁封君求啓未悟
封君逆知其來三試皆過¶遂授空炁金胎之道已而目能徹視
耳能洞¶<md:KR5c0356_HFL_000-008b>¶聽雲霞絡體日月凝華或化飛雲或爲白鶴¶昇虛隱景
變化莫測以魏太和年沖舉受命¶太淸高仙贊曰¶
　鼎中丹熟與天并　白鶴飛雲信手成¶　徹視八紘無一物
　倒騎箕尾上瑤京¶

** 　　　梁考成眞人¶
眞人名諶扶風人魏咸熙初來事鄭法師履¶道有年志尚高邈
<pb:KR5c0356_CK-KZ_01p062a>
精忱遐感以晉惠帝永興¶二年遇太和眞人降其庭授日月黃
華上經¶水石丹法并授本起內傳三年丹成身輕如¶<md:KR5c0356_HFL_000-009a>¶羽顏若童
兒目見地中耳聞霄漢以東晉太¶興二年沖舉贊曰¶
　異世逢師豈偶然　神丹親遇太和傳¶　胎仙舞出朝元法
　太極光陰不記年¶

** 　　　王子年眞人¶
眞人名嘉隴西人晉建興中披度靈明照徹¶事多先見知人驗
物咸以爲神厥後朔南分¶裂列國競以禮聘遂隱于山然猶咨
訪不絕¶年八十七自言小責未了姚萇訪以國事乃¶力詆之遂
爲所害當日友人隴右見之有拾¶<md:KR5c0356_HFL_000-009b>¶遣記等書行于世贊曰¶
<pb:KR5c0356_CK-KZ_01p062b>
　小責懸懸尚未終　須教白刃斬春風¶　隴西若不逢知友
　誰識先生是脫空¶

** 　　　孫仲宣眞人¶
眞人名徹不知何許人前趙光初中來事王¶先生訥言敏行衣
布飲水機智不張惟事韜¶晦先生賢之待之如友人有所叩不
以言語¶告人但觀其顏色則識吉凶常獨潔一室終¶日危坐澹
然與神明居人望見之心容俱肅¶年七十解化贊曰¶<md:KR5c0356_HFL_000-010a>¶
　饒舌誰能惹是非　叩之弗應亦相違¶　正容悟物無瑕謫
　要使當人自見機¶

** 　　　馬元約法師¶
<pb:KR5c0356_CK-KZ_01p063a>
法師名儉扶風人未冠入道出於孫君之門¶受五千眞文三百
祕字兼學風角鳥情之訣¶能召命萬靈御制羣鬼由是四方翕
然傾慕¶孫君誡之曰夫法術滋廣風聲外扇羶能引¶螘翻累明
眞俄姚萇遣使來聘法師稱疾不¶起閟諸法入山贊曰¶
　相招何事不相從　朝野如何著得公¶<md:KR5c0356_HFL_000-010b>¶　袖卻天書深隱去
　終南好處聽松風¶

** 　　　尹靈鑒眞人¶
眞人名通太和眞人之裔也幼欽祖道觀光¶福庭遂禮馬法師
密受微旨內充外暢聞望¶日隆魏太武遣使致禮請謁不絕高
人勝士¶朝野縉紳車騎填門冠蓋溢路求元問道虛¶往實歸年
<pb:KR5c0356_CK-KZ_01p063b>
一百解化每夜有神燈數枝懸映¶冢上値齋日則多贊曰¶
　高門奕世產仙材　垂手紅塵應化來¶　黃素一時歸有道
　簪星珮玉照樓臺¶<md:KR5c0356_HFL_000-011a>¶

** 　　　王道義法師¶
法師并州人魏太和中師牛文侯先生道隆¶行擴事多玄感嘗
修觀宇徒侶盛集倉廪所¶積隨取隨盈終無耗竭門人怪而候
之見數¶靑衣小童以筥負米濳溢其囷人以攀梯躡¶隥爲艱辛
與作階級使其便益法師叱不許¶貧惸者咸來食焉贊曰¶
　負糧添廪見靑衣　此事傳來也甚奇¶　贏得充齋兼施眾
　銜華百鳥是徒爲¶
<pb:KR5c0356_CK-KZ_01p064a>

** 　　　母始光法師¶<md:KR5c0356_HFL_000-011b>¶
法師猗氏人幼業墳籍旁求象緯旣而嘆曰¶高蹈物表非世教
所及也遂禮牛文侯先生¶問五千要旨先生曰迎之無首隨之
無後果¶何物邪子能默識道在是矣法師忽釋然如¶去閡膺之
物自此口誦身行事符理順執古¶御今六通四闢矣贊曰¶
　混然一物果何名　左右逢原本見成¶　不是先生輕點破
　一生紙上錯銓評¶

** 　　　貞懿先生陳眞人¶
先生名寶熾潁川人抱負宏闊人莫能窺出¶<md:KR5c0356_HFL_000-012a>¶入山間時見白虎
馴逐魏文帝大統中招致¶便殿訪以治道及問馴虎之術對曰
<pb:KR5c0356_CK-KZ_01p064b>
撫我則¶厚虎猶民也虐我則怨民猶虎也何術之有¶帝悅後諡
貞懿先生觀左右槐名考虎樹者¶卽當時物今猶存贊曰¶
　跨虎閑來市上遊　神通妙用駭時流¶　文皇謾把閑名挽
　貞懿先生未肯留¶

** 　　　李順興眞人¶
眞人京兆人夙稟靈慧受業貞懿之門入山¶遇三大仙授以丹
寶復鍊養六年變化莫測¶<md:KR5c0356_HFL_000-012b>¶名聞魏文召試諸難使之蹈火赴湯
而無損¶諸郡命齋同日畢赴或磔死復出或預指叛¶逆末後雖
示羽化發視唯見空棺詔於其處¶立祠像奉香火焉贊曰¶
　仙家妙用本無方　遊戲人間笑幾場¶　散氣聚形無不可
<pb:KR5c0356_CK-KZ_01p065a>
　有無元不屬存亡¶

** 　　　張法樂先生¶
先生南陽人幼侍巾缾於尹君眞士念其勤¶苦不退遂付道要
露盟之夕神燈爲之四輝¶後魏廢帝時隱居於耿谷人迹莫及
風亭月¶<md:KR5c0356_HFL_000-013a>¶榭樂道忘懷嘗有猛虎造室恬然不顧亦不¶加害養奇
禽千計呼皆就掌取食了無驚猜¶樸全之驗也贊曰¶
　樂道居山坐復行 忘機獸鳥不猜驚¶　熙熙人在華胥世
　一段淳風畫不成¶

** 　　　精思法師韋眞人¶
眞人名節字處玄杜陵人早有才名爲魏明¶帝東宮侍書年三
<pb:KR5c0356_CK-KZ_01p065b>
十八稱疾退隱後著道士¶服從趙鍊師游註易老子書百餘卷
周武帝¶幸觀祠醮欽其風命座演教眞人乃剖析天¶<md:KR5c0356_HFL_000-013b>¶人之理大
明內聖外王之道帝稱精思法師¶時號關西夫子贊曰¶
　逃名歸隱白雲鄉　滴露研朱點老莊¶　剛被關西喚夫子
　又將姓字惱侯王¶

** 　　　侯法先法師¶
法師名楷京兆人魏正始中禮貞懿受道奉¶侍師門厯三十載
堅苦不懈師蛻之後入寒¶谷結菴泉甘木茂人境淸勝名曰三
松觀門¶徒追求而集皆木食澗飲道術相忘怡然有¶巢許之風
人有爲魑魅害者皆來乞救以符¶<md:KR5c0356_HFL_000-014a>¶逐之無不立安贊曰¶
<pb:KR5c0356_CK-KZ_01p066a>
　三松觀隱白雲深　巢許家風太古心¶　飲瀑茹芝還自足
　清風一榻直千金¶

** 　　　威儀法師王眞人¶
眞人名延扶風人幼事貞懿先生周武時元¶教將隱眞人叩閽
論道別白正旁遂有十老¶之選隋室興文皇以安車迎致大興
殿齋戒¶受道加號威儀法師建元都觀延居之由是¶玄門大闢
謂所親曰道應帝王吾宗不湑盍¶歸休乎遂還故山贊曰¶<md:KR5c0356_HFL_000-014b>¶
　懶向金門日宴陪　騰騰控鶴返蓬萊¶　元都觀裏春無主
　千樹碧桃空自開¶

** 　　　嚴道通法師¶
<pb:KR5c0356_CK-KZ_01p066b>
法師名達扶風人元學淹博爲時所尚周武¶帝迎聘于朝待以
賓禮建德四年將汰道釋¶朝議未定乃下詔問之法師陳主優
客劣之¶對上大悅特命於田谷舊隱建通道觀併選¶高道九人
以居之故世號田谷十老年九十¶五解化于觀贊曰¶
　崑岡玉石共焚秋　議論滔滔動冕旒¶<md:KR5c0356_HFL_000-015a>¶　振起頹綱眞有力
　千鈞舉向一絲頭¶

** 　　　于長文法師¶
法師名章扶風人年方齓能誦道書父母今¶依侯法師肄業後
遭二教夷廢雖涉艱戹不¶以窮盛易節俄而名簡帝心詔爲大
德錫居¶通道觀乃十老之一也每以符章爲人翦崇¶神異非一
<pb:KR5c0356_CK-KZ_01p067a>
隋大業十年年八十二解化臨窆¶有白烏自棺飛出贊曰¶
　高節當年說十翁　詔居通道禮優崇¶　如何萬木凋殘後
　獨許蒼松挺雪中¶<md:KR5c0356_HFL_000-015b>¶

** 　　　金紫光祿大夫岐法師¶
法師名暉字平定有扈人禮蘇法師得度當¶隋末主觀事謂弟
子曰天道將變當有老君¶子孫出世未幾高祖入關嘗親幸觀
庭命建¶醮有瑞應召坐設齋問答有契授金紫光祿¶大夫易樓
觀爲宗聖觀年七十三攜徒登太¶白絕頂亟還而化贊曰¶
　慶逢眞主啓天休　道法宸章互獻酬¶　金紫仙家雖未貴
　大夫命號也風流¶
<pb:KR5c0356_CK-KZ_01p067b>

** 　　　巨國珍法師¶<md:KR5c0356_HFL_000-016a>¶
法師武功人年三十隋仁壽中入道食蔬衣¶敝恪守苦節飢寒
未嘗分念聲利不關諸心¶人譽之則懼人辱之則拱而聽非唯
面順實¶亦心服蓋道愈充而心愈柔也惷叟見之曰¶不欲爭虛
氣於形迹之間唯務收實效於言¶意之表國珍是已贊曰¶
　心期出世與天游　世事誰能爲校酬¶　蔬食草衣還自樂
　旁觀虛作不堪憂¶

** 　　　田仕文法師¶
法師鄠邑人年十九開皇七年試業披度爲¶<md:KR5c0356_HFL_000-016b>¶道士師華陽子受
內觀定觀眞訣每入室鍊¶化動經旬月閉關不出出則顏色愈
<pb:KR5c0356_CK-KZ_01p068a>
豐潤以¶符法惠人或起死或援溺屢彰靈應年七十¶五解化眾
見寶幢羽節浮空而去贊曰¶
　入室經旬不啓封　神光透入玉壺中¶　一從絳節排空去
　知在蓬萊第幾宮¶

** 　　　銀靑光祿大夫尹尊師¶
尊師名文操字景先隴右人才道胥美聲光¶籍甚儀鳳二年奉
敕主宗聖觀三年上命建¶醮躬行拜謁上親見玄元乘白馬臨
降遂命¶<md:KR5c0356_HFL_000-017a>¶修聖紀一部授銀靑光祿大夫行太常少卿¶師辭職受
官著大道消魔論等書詳見員半¶千撰道行碑贊曰¶
　聖紀修成叩帝閶　銀靑高爵重褒光¶　遺書燦爛人安在
<pb:KR5c0356_CK-KZ_01p068b>
　道史千年姓字香¶

** 　　　正一通眞梁眞人¶
眞人名筌周顯德中爲觀宗主時陳希夷居¶仙游宮與眞人密
邇往來爲林下友宋革命¶翊聖眞君降於終南山令張守眞入
道謂曰¶吾爲汝天上之師汝別有人間之師張君遂¶<md:KR5c0356_HFL_000-017b>¶禮眞人爲
師開寶中詔封正一通眞眞人太¶平興國三年蛻化贊曰¶
　天上眞君久見知　張君別有世間師¶　一生林下無人識
　秖許希夷作子期¶

** 　　　掌教大宗師淸和尹眞人¶
宗師名志平字大和東萊人全眞六世祖也¶嗣主眞教道洽夷
<pb:KR5c0356_CK-KZ_01p069a>
夏壬辰金運訖錄秦爲兵¶衝城郭邱墟觀亦燬蕩師念祖宗開
教之地¶自燕而來篤意興復四方道流不召而集尋¶以觀事授
李公眞人未幾殿閣翬飛復還舊¶<md:KR5c0356_HFL_000-018a>¶觀詳見道行碑贊曰¶
　法印高提妙舉揚　草樓何似寶玄堂¶　仙源流到全眞海
　關令家聲萬代芳¶

** 　　　同塵洪妙李眞人¶
眞人名志柔字謙叔洺水人師事開元李眞¶人謝絕世紛隱山
葆鍊道成行著四方宗仰¶天興之變觀婦地矣𡻕丙中眞人承
清和之¶命挈領門德竭力創復芟蕪起廢琳宇一新¶徒侶雲臻
倍加疇昔封同塵洪妙眞人年七¶十八蛻化贊曰¶<md:KR5c0356_HFL_000-018b>¶
<pb:KR5c0356_CK-KZ_01p069b>
　起廢成完速若神　瓊樓寶殿一番新¶　重來尹李還相遇
　秖恐今人是古人¶
　　樓觀為天下道林張本之地自文始上¶仙之後登眞之士
　　無世無之閱諸仙史¶不一而足始以太和尹君別作樓觀
　　先¶師傳於晉次則精思韋法師述之於後¶周末則尹尊師
　　至元¶己卯象先來自浙右往禮祖庭因坐夏¶於經臺得熟
　　其書乃知地靈人勝源深¶<md:KR5c0356_HFL_000-019a>¶流長誠非偶然第以韞之編牘
　　未洽見¶聞遂節其緩九錄其要一各系以贊總¶爲是碑復
　　纂文始本傳弁之首以呈宗¶主聶公提點趙公刻之貞石
<pb:KR5c0356_CK-KZ_01p070a>
　　昭示無窮¶俾來裔得以究明祖道而勖之耳茅山¶朱象先
　　拜識并書¶¶

終南山說經臺厯代眞仙碑記
